# Імпортування

У розділі [Публікація](./Publishing.ua.md) ми обговорили, як ви можете опублікувати свій контракт для світу.
Тут ми розглянемо зворотній бік питання: як ви можете використовувати чужий контракт (що є тим же питанням, як інші будуть використовувати ваш контракт). Давайте пройдемося по різних етапах.

## Перевірка Артефактів

Перед використанням віддаленого коду, ви обов'язково хочете переконатися, що він є чесним.

Найпростіший аудит репозиторію - це просто перевірити, що артефакти в репозиторії є правильними. Це передбачає повторну компіляцію заявленого джерела з заявленим компілятором та перевірку, що локально скомпільований код (хеш) відповідає хешу коду, який було завантажено. Таким чином буде перевірено, що вихідний код є правильним перетворенням. Це дозволяє перевірити оригінальний (Rust) вихідний код, а не дивитись на байт-код wasm.

У нас є скрипт, який виконує ці автоматичні кроки перевірки, який може легко запустити багато людей. Будь ласка, ознайомтеся з
[`cosmwasm-verify`](https://github.com/CosmWasm/cosmwasm-verify/blob/master/README.md)
щоб побачити простий командний скрипт, який виконує всі ці кроки і дозволяє легко перевірити
будь-який завантажений контракт.

## Огляд

Після того, як ви зробили швидкі програмні перевірки, було б добре хоча б швидко озирнутися по коду. Кинути оком на `examples/schema.rs`, щоб переконатися, що він виводить всі відповідні структури з `contract.rs`, а також переконатися, що `src/lib.rs` - це просто обгортка за замовчуванням (і нічого цікавого там не відбувається). Після цього ми можемо зануритися в сам код контракту. Перевірте потоки на наявність методів виконання, будь-яких інваріантів і перевірок прав доступу, які повинні там бути, і прийнятний формат зберігання даних.

Ви можете копатися в контракті скільки завгодно, але важливо переконатися, що в ньому що в ньому немає явних "чорних ходів".

## Децентралізована перевірка

Не дуже практично робити глибокий аналіз коду для кожної залежності, яку ви хочете використати, що є основною причиною популярності аудиту коду в світі блокчейну. Ми довіряємо деяким експертам провести перевірку замість того, щоб робити цю роботу самостійно. Але хіба не було б добре робити це децентралізовано і перевіряти контракти один одного? Залучаючи глибші знання про домен і заощаджуючи на оплаті.

На щастя, є чудовий проект, який називається [crev](https://github.com/crev-dev/cargo-crev/blob/master/cargo-crev/README.md)
що надає `Криптографічно верифіковану систему перегляду коду для менеджера пакетів cargo (Rust)`.

Я наполегливо рекомендую розробникам CosmWasm контрактів налаштувати це. Як мінімум, ми всі можемо додати відгук про пакет який програмно перевірив, що схеми json та байт-код wasm дійсно відповідають коду, і опублікувати наші вимоги, щоб ми не покладалися на якийсь центральний сервер, який підтвердив це. По мірі нашого розвитку ми можемо додавати глибші огляди стандартних пакетів.

Якщо ви хочете використовувати `cargo-crev`, будь ласка, дотримуйтесь їхнього 
[посібника для початківців](https://github.com/crev-dev/cargo-crev/blob/master/cargo-crev/src/doc/getting_started.md)
і після того, як ви створили власний *надійний репозиторій* з принаймні одним *доказом довіри*, будь ласка, зробіть PR до репозиторію [`cawesome-wasm`]() з посиланням на ваш репозиторій та публічним іменем або псевдонімом, за яким вас знають. Це дозволяє людям, які вам довіряють, також повторно використовувати ваші докази.

Існує [стандартний список репозиторіїв з доказами](https://github.com/crev-dev/cargo-crev/wiki/List-of-Proof-Repositories)
з деякими сильними розробниками Rust. Це може включати залежності, такі як `serde` та `snafu`
але не стосується будь-яких модулів, пов'язаних з CosmWasm, тому ми прагнемо створити дуже спеціалізовану спільноту рецензентів.
